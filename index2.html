<!DOCTYPE html>
<html lang="et">
<head>
    <meta charset="UTF-8">
    <meta name="viewport" content="width=device-width, initial-scale=1.0"> 
    <title>Lendorava kriitiline seisund</title>
</head>
<body>
<h1>Lendorava kriitiline seisund</h1>
<p>Lendorav on Eestis kriitilises seisundis olev liik ja kuulub I kaitsekategooriasse. Suurimaks ohuks neile on intensiivne metsamajandus, mille tagajärjel kaovad vanad haavikud. Kuna maapinnal lendorav liikuda ei suuda, takistavad raielangid nende levimist teistele aladele ja populatsioonid killustuvad. Kuna asurkonnad on väga väikesed, on nad haavatavad ka kisklusele. Võimaluse korral murravad lendoravaid metsnugis ja kakud. Kuna tegu on väga varjulise eluviisiga loomadega, on nende reaalset arvukust keeruline hinnata, kuid arvatakse, et see jääb Eestis mõnekümne ja mõnesaja isendi vahele. Kuigi lendorav on siin oma levila piiril (levila põhiosas läheb neil võrdlemisi hästi), tuleks niivõrd erilist loomakest kindlasti jätkuvalt kaitsta.</p>
<img src="https://media.voog.com/0000/0050/7864/photos/lendorav%20oksal_Rainar%20Kurbel.png" alt="">

</body>
</html>